UTILIZAREA PĂRŢII CAROSABILE

Când drumul are mai multe benzi pe sens, vehiculele vor fi conduse pe banda din dreapta, situată lângă acostament.
Benzile de circulaţie se ocupă succesiv de la dreapta la stânga, dacă banda utilizată este ocupată, cu obligaţia de a reveni pe banda din dreapta când este posibil.
Se poate folosi şi banda tramvaiului care trebuie eliberată la apropierea acestuia.
Dacă tramvaiul este oprit în staţia fără refugiu, vehiculele opresc obligatoriu în spatele lui în ordinea sosirii şi se pot pune în mişcare numai după ce uşile tramvaiului au fost închise.
În staţiile cu refugiu pentru pietoni, conducătorii vehiculelor nu opresc.
În cazul în care un autobuz sau troleibuz semnalizează intenţia de a ieşi dintr-o staţie cu alveolă, conducătorii care circulă pe banda de lângă bordură reduc viteza sau opresc pentru 
a-i permite reintrarea în trafic.
Obstacolele din zona mediană a carosabilului se ocolesc pe partea dreaptă.
Dacă două vehicule vin din sensuri opuse pe un drum în aliniament şi efectuează amândouă viraj stânga, virajul se face fără intersectarea traiectoriilor, ocolindu-se prin stânga centrul 
intersecţiei.

POZIŢII ÎN TIMPUL MERSULUI

Este interzisă trecerea peste linia continuă şi peste marcajul pentru spaţii interzise.
Trecerea peste marcajul discontinuu se face numai când se schimbă banda de circulaţie, direcţia de deplasare sau la angajarea în depăşire.
Când sensurile sunt separate de o linie continuă şi una discontinuă, se respectă linia cea mai apropiată de vehicul.
Pe un drum cu minim 3 benzi pe sens, când conducătorii a două vehicule merg în aceeaşi direcţie, pe benzi diferite, între ei fiind o bandă liberă, dacă cei doi vor să se înscrie pe 
banda dintre ei cel din dreapta este obligat să lase pe cel din stânga să ocupe acea bandă.

PRESELECŢIA

Înseamnă dispunerea autovehiculelor în funcţie de direcţia pe care urmează a se deplasa în intersecţie; se face cu cel puţin 50 m înainte de intersecţie (şi în localităţi şi în afara lor).
Dacă există marcaje, autovehiculele se dispun pe benzi şi se respectă semnificaţia indicatoarelor şi a marcajelor.
Dacă nu există marcaje, autovehiculele se dispun pe rânduri, astfel:

	- rândul din dreapta se ocupă de către vehiculele care virează la dreapta;

	- rândul din stânga se ocupă de către vehiculele care virează la stânga;

	- oricare din cele două rânduri se ocupă de către vehiculele care circulă înainte.

Dacă între şina tramvaiului şi trotuar nu este spaţiu pentru circulaţia pe două sau mai multe rânduri, vehiculele vor circula pe un singur rând, lăsând liber traseul tramvaiului.

SEMNALELE ALTOR PERSOANE

Se opreşte la semnalele date de:

	- agenţii de cale ferată;

	- poliţiştii de frontieră;

	- îndrumătorii de circulaţie ai M.Ap.N.;

        - lucrătorii de drumuri în zona lucrărilor pe drumuri;

	- membrii patrulelor şcolare, la trecerile de pietoni din apropierea şcolilor;

	- nevăzători, prin ridicarea bastonului alb, când traversează strada.

Semnale pe care le mai pot adresa agenţii de cale ferată, poliţiştii de frontieră, îndrumătorii de circulaţie ai M.Ap.N. şi lucrătorii de drumuri în zona lucrărilor pe drumuri:

	- balansarea braţului în plan 

	- vertical cu palma orientată spre sol semnifică reducerea vitezei;

	- rotirea vioaie a braţului semnifică mărirea vitezei.

SEMNALELE CONDUCĂTORILOR DE VEHICULE

Se pot face cu mijloace de avertizare sonoră, luminoasă sau cu braţul.
Semnalizarea se face înaintea efectuării unei manevre sau pentru evitarea unui pericol imediat.
Mijloacele de avertizare sonoră se folosesc de la cel puţin 25 m faţă de cei cărora li se adresează.

Folosirea instalaţiei de iluminare:

	 - lumina de poziţie sau staţionare – în timpul opririi sau staţionării pe carosabil, în afara localităţii, de la lăsarea serii până în zorii zilei şi ziua când plouă torenţial, ninge abundent, este ceaţă sau în alte condiţii de vizibilitate redusă;

	 - luminile de întâlnire sau de drum – în mers, în localităţi sau în afara lor;

	 - luminile de întâlnire şi de ceaţă – când este ceaţă densă;

Noaptea se folosesc:

- lumini de întâlnire concomitent cu reducerea vitezei de la cel puţin 200 m faţă de vehiculul care se apropie din faţă;
- lumini de întâlnire de la cel puţin 100 m la apropierea din spate de un autovehicul;
- faza scurtă şi reducerea vitezei (oprire) în caz de orbire de la luminile unui autovehicul care circulă din faţă;
- noaptea sau în condiţii de vizibilitate redusă, în intersecţiile nedirijate prin semnale luminoase sau de poliţişti – schimbarea alternativă a luminilor de întâlnire cu cele de drum;

In caz de defecţiuni la sistemele de iluminare şi semnalizare autovehiculele nu pot fi conduse sau remorcate pe drumurile publice pe timpul nopţii sau în condiţii de vizibilitate redusă 
fără să aibă în funcţiune, obligatoriu pe partea stânga, în faţă, o lumină de întâlnire şi în spate una de poziţie;

Lumini de avarie se folosesc:

- când vehiculul a rămas în pană sau a fost avariat şi/sau nu poate fi deplasat în afara părţii carosabile;
- când vehiculul se deplasează foarte încet, având defecţiuni;
- când autovehiculul este remorcat;
- când sensul de mers este blocat şi va fi nevoie de oprire.

Semnalizarea intenţiei de a depăşi, opri sau schimba direcţia se face:

- cu cel puţin 50 m înainte în localităţi,
- cu cel puţin 100 m înainte în afara localităţilor acestea reprezentând distanţa dintre locul începerii semnalizării până la locul în care se începe manevra.

Se folosesc lumini de întâlnire ziua, permanent astfel:

- toţi conducătorii de autovehicule care circulă pe drumuri europene, expres şi pe autostrăzi; 
- conducătorii motocicletelor şi mopedelor (ciclomotoarelor); 
- conducătorii vehiculelor care însoţesc cortegii, coloane militare ori grupuri organizate de persoane; 
- conducătorii care tractează alte vehicule sau transportă substanţe periculoase.

Oprirea/staţionarea cu toate luminile stinse se poate face în următoarele cazuri:

- pe un drum iluminat iar vizibilitatea este mai mare de 50 m;
- în afara părţii carosabile, pe un acostament consolidat;
- în localităţi, la marginea părţii carosabile – motocicletele cu două roţi, fără ataş şi a mopedelor, care nu sunt prevăzute cu sursă de energie.

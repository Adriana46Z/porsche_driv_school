ORDINEA DE PRIORITATE


Participanţii la trafic trebuie să respecte regulile de circulaţie, semnalele, indicaţiile şi dispoziţiile poliţistului rutier, precum şi semnificaţia diferitelor tipuri de mijloace de semnalizare rutieră, în următoarea ordine de prioritate:

	- semnalele, indicaţiile şi dispoziţiile poliţistului rutier;

	- semnalele speciale de avertizare, luminoase sau sonore ale autovehiculelor;

	- semnalizarea temporară care modifică regimul normal de desfăşurare a circulaţiei;

	- semnalele luminoase sau sonore;

	- indicatoarele;

	- marcajele;

	- regulile de circulaţie.

Dacă sunt folosite numai semnalele luminoase, fără cele sonore, autovehiculul nu are regim prioritar. Se interzice folosirea numai a semnalelor sonore.
Reguli:

	- lumina roşie obligă participanţii la trafic să oprească în afara părţii carosabile în direcţia de mers sau cât mai aproape de marginea drumului;

	- lumina albastră obligă participanţii la trafic să părăsească banda de circulaţie, să circule cât mai pe dreapta şi să acorde prioritate de trecere;

	- lumina galbenă obligă participanţii la trafic să circule cu atenţie.

Se interzice intercalarea sau ataşarea de o coloană cu regim prioritar. Se poate depăşi coloana dacă acest lucru se semnalizează de către conducătorul coloanei.

TRECEREA PE LÂNGĂ VEHICULE CARE CIRCULĂ DIN SENSUL OPUS

Conducătorul vehiculului care coboară este obligat să oprească pentru a permite trecerea celui care 
urcă.

Pe drumurile publice înguste şi/sau cu declivitate, unde trecerea vehiculelor care circulă din sensuri opuse unele pe lângă altele, este imposibilă sau periculoasă, se procedează astfel:

	- la întâlnirea unui ansamblu de vehicule cu un vehicul, conducătorul acestuia din urmă trebuie să manevreze cu spatele;


	- la întâlnirea unui vehicul greu cu un vehicul uşor, conducătorul acestuia din urmă trebuie să manevreze cu spatele;

	- la întâlnirea unui vehicul care efectuează transport public de persoane cu un vehicul de transport mărfuri, conducătorul acestuia din urmă trebuie să manevreze cu spatele;

	În cazul vehiculelor de aceeaşi categorie, obligaţia de a efectua manevra de mers înapoi revine conducătorului care urcă, cu excepţia cazului când este mai uşor şi există condiţii pentru conducătorul care coboară să execute această manevră, existând în apropiere un refugiu.
Acordarea priorităţii reprezintă obligaţia oricărui participant la trafic de a nu-şi continua deplasarea sau de a nu efectua orice altă manevră dacă i-ar obliga pe ceilalţi participanţi care au prioritate să-şi modifice brusc direcţia sau viteza (ori să oprească).
Intersecţiile sunt:

	- cu circulaţie nedirijată;
	- cu circulaţie dirijată:

- prin semafoare;
- prin indicatoare de prioritate;
- prin semnalele unui poliţist care dirijează circulaţia.

În această categorie sunt incluse şi intersecţiile în care circulaţia se desfăşoară în sens giratoriu.

La apropierea de o intersecţie conducătorul de vehicul trebuie să circule cu o viteză care să îi permită oprirea, pentru a acorda prioritate de trecere participanţilor la trafic care au acest drept.

La intersecţiile cu circulaţie nedirijată, conducătorul de vehicul este obligat să cedeze trecerea vehiculelor care vin din partea dreaptă, în condiţiile stabilite prin regulament.

La intersecţiile cu circulaţie dirijată, conducătorul de vehicul este obligat să respecte indicaţiile ori semnalele poliţistului rutier, culoarea semaforului sau semnificaţia indicatoarelor.
Pătrunderea unui vehicul într-o intersecţie este interzisă dacă prin aceasta se produce blocarea intersecţiei.

În intersecţiile cu sens giratoriu, semnalizate ca atare, vehiculele care circulă în interiorul acestora au prioritate faţă de cele care urmează să pătrundă în intersecţie.

În cazul vehiculelor care pătrund într-o intersecţie dintre un drum închis circulaţiei publice şi un drum public, au prioritate acele vehicule care circulă pe drumul public.

În intersecţiile cu circulaţie nedirijată, conducătorul de vehicul este obligat să 
acorde prioritate de trecere vehiculelor care circulă pe şine. Acestea pierd prioritatea de trecere când efectuează virajul spre stânga sau când semnalizarea rutieră din acea zonă stabileşte o altă regulă de circulaţie.

În intersecţii, conducătorii vehiculelor care virează spre stânga sunt obligaţi să acorde prioritate de trecere vehiculelor cu care se intersectează şi care circulă din partea dreaptă.
În intersecţiile cu circulaţie dirijată prin indicatoare de prioritate, regula priorităţii de dreapta se respectă numai în cazul în care două vehicule urmează să se întâlnească, fiecare intrând în 

intersecţie de pe un drum semnalizat cu un indicator având aceeaşi semnificaţie de prioritate sau de pierdere a priorităţii.

Când un semafor cu trei culori are o lumină verde intermitentă suplimentară, montată la acelaşi nivel cu lumina verde normală a semaforului, sub forma unei săgeţi verzi pe fond negru, cu vârful spre dreapta, aprinderea acesteia semnifică permisiunea pentru vehicule de a-şi continua drumul în direcţia indicată de săgeată, indiferent de culoarea semaforului electric, cu condiţia acordării priorităţii de trecere vehiculelor şi pietonilor care au drept de circulaţie.
Conducătorii de vehicul trebuie să acorde prioritate astfel:

	- când efectuează un viraj şi se intersectează cu un biciclist care circulă pe pista pentru biciclişti;

	- când coboară o pantă 

	- faţă de vehiculele care urcă;

	- când se pune în mişcare sau când iese din garaje, curţi, ganguri sau alte proprietăţi alăturate, faţă de orice vehicul, indiferent de direcţia de mers (cu excepţia celor din serviciile regulate de transport public de călători care pleacă din staţiile cu alveole);
	când virează la stânga faţă de vehiculele care circulă din sens opus;

	- când vine de pe un drum lateral de categorie inferioară în intersecţii nedirijate:

- când intră pe un drum naţional venind de pe un drum judeţean, comunal sau local;
- când intră pe un drum judeţean venind de pe un drum comunal sau local;
- când intră pe un drum comunal venind de pe unul local.

	- când urmează să intre într-o intersecţie cu sens giratoriu faţă de vehiculele care circulă în interiorul acesteia;

	- tuturor vehiculelor cu care se intersectează, când iese din zona 

	- rezidenţială sau pietonală; când iese de pe un drum închis circulaţiei publice;

	- pietonilor care traversează pe trecerea de pietoni sau la culoarea verde, când aceştia se află pe sensul lor de mers.

Între două vehicule cu regim prioritar care ajung simultan într-o intersecţie, se aplică regula priorităţii de dreapta.
Când în intersecţie un poliţist dirijează circulaţia, între vehiculele care pot trece la semnalul lui se aplică regula priorităţii de dreapta.
Când un vehicul întâlneşte indicatorul „Oprire” şi altul „Cedează trecerea”, trece primul cel care vine din dreapta.
Indicatoare la care avem prioritate:

	- drum cu prioritate;

	- intersecţie cu un drum fără prioritate;

	- prioritate faţă de circulaţia din sens invers (este interzisă oprirea, staţionarea şi întoarcerea);

	- panouri adiţionale care indică direcţia drumului cu prioritate: la cel cu drumul cu prioritate spre stânga avem prioritate şi la stânga, şi la dreapta şi înainte; dacă virăm stânga nu acordăm prioritate celor care vin din sens opus.

Indicatoare la care nu avem prioritate:

	- cedează trecerea;

	- oprire – se face astfel:

- în locul în care avem vizibilitate, de obicei până în colţul străzii;
- dacă există, înaintea marcajului de oprire;
- dacă un vehicul întâlneşte indicatorul „Oprire” şi altul „Cedează trecerea”, trece primul cel care vine din dreapta.

	- panouri adiţionale:
- se acordă prioritate vehiculelor care circulă pe drumul prioritar (celor care vin din sens opus şi celor din dreapta);
- se acordă prioritate tuturor vehiculelor.

	- prioritate pentru circulaţia din sens invers (interzice oprirea, staţionarea şi întoarcerea).

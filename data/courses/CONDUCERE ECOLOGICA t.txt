REGULI DE CONDUCERE ECOLOGICĂ

A conduce ecologic înseamnă să conducem astfel încât să consumăm cât mai puţin combustibil şi să se elimine în atmosferă cât mai puţine noxe.

Nu se accelerează sau frânează brusc, autovehiculul se menţine în stare tehnică foarte bună, anvelopele trebuiesc umflate la valoarea prevăzută,
combustibilul să fie de calitate foarte bună.

Trebuie să alegem itinerariul optim, să evităm zonele foarte aglomerate sau cu teren accidentat.

Utilizarea limitatorului de viteză pe autostradă reduce consumul de combustibil.

La plecarea în cursă pornim motorul (fără a accelera) şi plecăm imediat de pe loc.

Se recomandă verificarea presiunii în pneuri o dată pe lună şi permutarea roţilor între ele (din faţă 
în spate şi invers) la aproximativ 10000 km. (cel mult 20000 km.).

Pentru a reduce consumul de combustibil:

- schimbăm repede treptele de viteză până la cea optimă;
- folosim ultima treaptă de viteză pe cât posibil şi în localităţi.

Se recomandă oprirea motorului la calea ferată şi la semafor dacă oprirea durează mult, precum şi în cazul blocajelor în trafic.

Consumul de carburant se măreşte:

- când fumul la evacuare este negru;
- când motorul are întreruperi în funcţionare;
- dacă motorul nu atinge temperatura normală de funcţionare;
- dacă se foloseşte orice aparat electric alimentat la autovehiculul în mers;

Se mai recomandă:

- să nu se transporte obiecte inutile în autovehicul;
- să nu se menţină montat în permanenţă portbagajul.

Sporirea confortului termic în habitaclul autovehiculului (vara), când se circulă într-un oraş cu trafic intens, se face deschizând geamurile laterale.

Sporirea confortului termic în habitaclul autovehiculului (vara), când se circulă în afara localităţilor se face pornind aerul condiţionat.

Pentru a conduce ecologic un autovehicul, reducerea vitezei se face folosind frâna de motor, respectiv menţinerea unei viteze constante, de preferinţă medie.

O cauză care determină poluarea mediului o reprezintă şi arderea incompletă sau defectuoasă a combustibilului.

Arderea incompletă a carburantului determină:

- poluare suplimentară; 
- uzură suplimentară a motorului; 
- consum suplimentar de combustibil.

Comportamentul ecologic mai presupune: efectuarea la timp a reviziilor tehnice, înlocuirea filtrelor, schimbarea 
uleiului, repararea pieselor şi subansamblelor defecte; folosirea unui combustibil de bună calitate.

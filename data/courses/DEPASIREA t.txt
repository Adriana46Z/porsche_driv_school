DEPĂŞIREA

Este manevra prin care un vehicul trece înaintea altui vehicul ori pe lângă un obstacol, aflat pe acelaşi sens de circulaţie, prin schimbarea direcţiei de mers şi ieşirea de pe banda de 
circulaţie sau din şirul de vehicule în care s-a aflat iniţial.
Se face pe partea stângă cu excepţia:

	- vehiculului al cărui conducător a semnalizat şi s-a încadrat corespunzător pentru viraj stânga, în acest caz, depăşirea acestuia făcându-se pe partea dreaptă, 
dacă există spaţiu suficient;

	- tramvaielor, care de regulă se depăşesc pe partea dreaptă.

Obligaţiile conducătorului auto care depăşeşte:

	- să se asigure că cel care îl urmează sau îl precede nu a semnalizat intenţia de a depăşi;

	- să nu pună în pericol circulaţia din sens opus (dacă se trece peste axul drumului);

	- să semnalizeze intenţia de a depăşi cu cel puţin 50 m înainte în localitate şi 100 m în afara localităţii;

	- să păstreze o distanţă laterală suficientă faţă de vehiculul depăşit;

	- să reintre pe banda iniţială după ce a semnalizat şi s-a asigurat că poate efectua această manevră în siguranţă pentru vehiculul depăşit şi ceilalţi participanţi la trafic.

Obligaţiile conducătorului auto depăşit:

	- să nu mărească viteza;

	- să circule cât mai pe dreapta.

Cazurile de interzicere a depăşirii:

	- în intersecţii nedirijate (în cele dirijate este permisă);

	- în apropierea vârfurilor de rampă, când vizibilitatea este sub 50 m;

	- în curbe şi în orice alte locuri cu vizibilitate sub 50 m;

	- pe pasaje denivelate, pe poduri, sub poduri şi în tunele cu excepţia depăşirii vehiculelor cu tracţiune animală, motocicletelor fără ataş, mopedelor şi bicicletelor 
dacă vizibilitatea este peste 20 m iar lăţimea drumului este mai mare de 7 m;

	- pe trecerile pentru pietoni;

	- pe trecerile la nivel cu calea ferată şi la mai puţin de 50 m înainte de acestea;

	- în staţii de tramvai, când acesta este oprit în staţii fără refugiu;

	- în zona de acţiune a indicatorului „Depăşirea interzisă”;

	- când se trece peste marcajul continuu care desparte sensurile;

	- când din sens opus se apropie un alt vehicul al cărui conducător este obligat să efectueze manevre de evitare a coliziunii;

	- în locul unde s-a forat o coloană de vehicule în aşteptare, dacă se intră pe sensul opus.

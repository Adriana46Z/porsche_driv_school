CIRCULAŢIA PE AUTOSTRĂZI

Este interzisă pietonilor, autovehiculelor cu gabarit depăşit fără autorizaţie specială de transport eliberată de administratorul drumului public conform reglementărilor în vigoare, 
vehiculelor cu tracţiune animală, vehiculelor trase sau împinse cu mâna, bicicletelor, mopedelor, (ciclomotoarelor), tractoarelor şi maşinilor agricole autopropulsate, precum şi vehiculelor care nu pot depăşi constructiv viteza de 50 km/h;
Autovehiculele de transport public de persoane sau de mărfuri folosesc cu precădere banda din dreapta a autostrăzii.
Pe autostradă se interzice:

	- circulaţia şi imobilizarea voluntară (oprirea sau staţionarea) pe banda de urgenţă;

	- întoarcerea, mersul înapoi, intrarea în zona mediană;

	- învăţarea conducerii unui vehicul, încercările prototipurilor de şasiuri şi de autovehicule, manifestaţiile, defilările, caravanele publicitare,antrenamentele şi competiţiile 
sportive precum şi cortegiile.
